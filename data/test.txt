Mercoledì mattina in Sicilia è stato arrestato Dario Safina, deputato regionale del Partito Democratico: Safina, che è stato messo agli arresti domiciliari, è accusato di corruzione e turbativa d’asta per fatti avvenuti quando era assessore ai Lavori pubblici al comune di Trapani. La misura cautelare è stata comunicata da Safina stesso in un comunicato, in cui ha detto: «Sono sereno e ho la coscienza tranquilla. Sono fiducioso nell’operato della magistratura e sono certo che riuscirò a chiarire la vicenda nel più breve tempo possibile».

